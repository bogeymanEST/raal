Sonett

Ühe kuradi bakteri pärast
on läind juba kogu igavik vett
vedama kas pole munavaret
sadandeid kordi päike-pederast

üritand restaureerida - kanast
pudeneb üksnes saamatu sonett
mis koosneb kuivaksjäänud baarilet-
tide sosinast... Ennäe lolli last

udus... Pasahärg-tuuker järve
nagisevale põhjale, ta ulmast
eritub vette leebeid pastellvärve

kuna kalad ujuvad ringi linna-
ülikonnis ja tülpinuina pulmast
paluvad taevatähti persse minna.