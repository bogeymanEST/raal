Vaikus ja vägivald
 
Kord ammu ühel tuulsel jahikäigul
lõi minus õitsele kohutav õnn
ja maastik tardus Üksnes selle kirbe
veri veel ringles soontes sahinal
püss suitses järeljätmatult hagijas
ei haukunud kui vahtis pilvi lihaks
tihenemas ja kattumas nahaga
mil voogas meeleheiten sasit karv

Sest silmapiirilt paistis tüse torn
mis kiikus pikkamööda tühjuse 
ja võikailt rõõmsaist häälitsusist tulvil-
olemise vahet nagu hiidkäimla
higine päike tahras maad ja laotust
kuni ta äkki varjutasid külmad
vabaduskaarnad kandes minu silme 
ja raige pilte lippudena nokis

Hämarikus mis oli aiva helgid
nagu meri on uppunute hõir
mu kütikuub vabanes oma raskest
lõbugakoormat koest ma muudkui jooksin
edasi mööda hääletumat nõmme
kohates loomi kellel läikivad
söed olid südameiks ma lasksin neid
nii plaju et kodutee lõppeks rohtus

Kord ammu haarasin ma tühja peekri
ja trotsisin ta kalki väljakutset
sestsaadik uhab lõppematu sõõm
mu raudset suud mis sirab tähistaeval
ja kui mõnd liiga sooja udukogu
naeb reostavat maailmaruumi ööd
sõnastab raskepäraselt ja selgelt
MA EITAN SURMA KUID MA JAATAN JÄÄD