Järjest kahanevana õnnes
tolmugu su süda
lembides vaid veel teineteist
unugu su huulil
igaveseks asuuri suudlus

Veel enam kui tuiskliiva
kui jaama-ooteruumi tonte
kui loomi karjamaal
kes söövad paljaks oma varjud
vihkan ma sind

Heatahtlike tegude soos
määndugu su käed
su lumiselt vilkuvad silmad
kandku kevadtuul
mälestuseks sigade ette

Ma vihkan sind
mu vihkamine on suur võti
mis avab ukse kaljus
et juurtesammul sammuks välja
võidukas pähklipuu