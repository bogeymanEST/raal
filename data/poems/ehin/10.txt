Mets varjab Albert Einsteini

astun kontorisse ja mu taga
	sulgub uks
nurgas seisab kirjutusmasin
tänavad on tühjad
	ainult sirmiga vanamoor jalutab
hommikud on nagu hallid seinad

loen värsket ajalehte
maailm on ühetaoliste ringlemiste süsteem
kuud tiirlevad planeetide ymber
planeedid tähtede ümber
tähed galaktika keskme ümber
galaktika keskmed metagalaktika
		keskmete ümber
sama mikrokosmoses
elektronid aatomituuma ümber
aatomid molekulituuma ümber
400 aastat galileo galilei sünnist

astun kontorisse mu taga kolksub uks
nurgas seisab kirjutusmasin
eile jäi üks naine auto alla
hommikud on ühetaolised hallid seinad